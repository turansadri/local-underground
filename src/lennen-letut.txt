RECIPES

Super-Lennen hyper-letut

Kyllästyttyäni ihmisten toistuvaan lettuohjeen kyselemiseen ajattelin pulauttaa ohjeen, jonka pariin voisin aina asiasta kiinnostuneet pikku palleroiset ohjata and it goes a little something like this..

Aineisto:

5 dl maitoa
3 dl jauhoja
2 munaa
1 rkl sokeria
n. 1 tl suolaa
voita tai margariinia
Sekoita maito, munat ja jauhot terhakkaasti. Osan maidosta (esimerkiksi desilitran verran) voit korvata kivennäisvedellä tai ties millä vissyn lirulla, näin aikaansaaden lisärapeutta lettusiisi. Mausta suolalla ja sokerilla. Anna taikinan hengailla hetki keskenään.

Paistamisessa parhaan lopputuloksen saat, kun käytät oikeaa voita, mutta tokihan myös margariini passaa paremman puutteessa. Levitä voi pannulle. Kaada ohut kerros taikinaa tasaisesti lattialle. Lettu on kääntövalmis, kun pinta on "kuiva". Ensimmäinen lettu epäonnistuu usein tai jää ainakin vaaleahkoksi, joten tästä ei pidä masentua, vaan popsia saman tien paistajan suuhun - näin saa kokki myös hyvin kuvan lettusatsin mausta. Jos kokkaat sähköliedellä, jossa levyn kuumuus määritellään asteikolla 1-6, on ensimmäisen letun jälkeen syytä vaihtaa vitonen pykälään. Jos letuilla tuntuu olevan vaikeuksia pysyä kasassa, voit lisätä taikinaan hieman jauhoja. Paista koko taikina ja imaile pottiin pottitahtiin hillon, jäätelon, sokerin, suolaisten täytteiden tai vaikkapa kaiken edellämainitun kera!

Grattis vaan ja hyviä lettuhetkiä!